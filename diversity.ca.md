---
layout: blue_page
permalink: /diversity/ca/
title: Diversitat a RustFest
---

[English version](/diversity/)

[Ver en español](/diversity/es/)

RustFest és una de les conferències més grans sobre el llenguatge de programació Rust i es pren de debò la missió de mantenir una comunitat inclusiva. 

Aquesta es basa en quatre principis.

## Pressupostem tenint en compte a les persones

RustFest té l'objectiu d'oferir entrades a baix cost sense renunciar a ser un esdeveniment de qualitat. És una de les conferències més veteranes i assequibles sobre Rust, amb entrades al voltant dels 100 euros i d'altres específiques a preu més assequible. El cost de l'entrada està centrat en un únic principi: que RustFest es pugui celebrar encara que no hi hagin patrocinadors.

Encara que no sempre està garantit, històricament hem sufragat totes les despeses als nostres ponents i organitzadors per a fer possible la seva assistència al RustFest. En tot cas, sempre cobrim totes les despeses a qui no s'ho pot permetre.

Quan hi ha excedent econòmic, sovint s'inverteix en la comunitat o en la següent edició de RustFest.

## Esforços en l'atenció a la diversitat

Les últimes edicions de RustFest han tingut una considerable quantitat d'entrades enfocades a l'atenció a diversitat (5%). En contraposició a altres conferències, hem pagat totes les despeses de viatge i allotjament per al primer lot d'entrades. Això inclou viatges transcontinentals. D'altra banda, de ser necessari, paguem amb anticipació les despeses del viatge als posseïdors d'entrades de diversitat.

Per a nosaltres, és molt important que les persones que adquireixen entrades enfocades a l'atenció de la diversitat no tinguin cap problema per a poder assistir. Per a una conferència amb el nostre rang de preu, el cost del viatge és, sovint, més prohibitiu que el de les entrades.

## Diversitat inclou discapacitat

Quan parlem de diversitat en les tecnologies de la informació, la discapacitat és sovint oblidada i creiem que això ha de canviar. RustFest ha tingut sempre una [declaració d'accesibilitat](/accessibility/) amb tota la documentació necessària per endavant. Els nostres esforços estan revisats i implementats per persones amb discapacitats. RustFest sempre disposa d'una persona responsable de vetllar per l'accessibilitat.

RustFest reconeix que la discapacitat és diversitat i, si ho necessites, treballarà directament per a solucionar totes les teves necessitats. Treballarem activament amb tu per a resoldre qualsevol assumpte.

## Comida y catering adaptado

Sempre assegurem que els serveis de catering serveixin menjar apropiat per a vegetarians, vegans i també menjar especial sota demanda. També treballem per cobrir qualsevol necessitat dietètica. Si és possible, busquem serveis de menjar que puguin satisfer totes aquestes opcions ja que hem vist que és la manera més fàcil d'oferir menjar de qualitat a gran escala per a tothom.
Les sol·licituds es gestionen amb atenció i, fins al moment, només hem tingut cap petició que no poguéssim satisfer.

Si us plau, tingues en compte que pel fet que RustFest és una conferència que es realitza cada vegada en una zona geogràfica diferent, treballem amb diferents càterings, per la qual cosa això pot introduir variacions d'una edició a una altra.

## Res d'alcohol en el pressupost

RustFest té una regla estricta: no es serveix alcohol de forma gratuïta. Això inclou rebutjar ofertes de certs patrocinadors. Hem vist en conferències prèvies que oferir alcohol gratuïtament contribueix a una cultura de festivitat agressiva, ja que la gent acaba bevent gratuïtament i comprant més alcohol.

Tingues en compte que als voltants d'alguns centres de la conferència és possible trobar alcohol a la venda, però sempre verifiquem que hi ha disponibles opcions no alcohòliques de qualitat i econòmiques i bastant espai per evitar trobar-se amb gent embriagada.


## Sense debats

Tenim processos per a gestionar moltes coses que suposen petits reptes per a nosaltres, però grans solucions per a tu.

Quan facis una petició, no exigim cap mena de prova i sempre assumim que actues de bona fe. RustFest serveix per passar una bona estona i si tens algun tipus de necessitat, t'ajudarem de la millor manera possible.

Confiem en tu i, fins ara, hem tingut una formidable experiència actuant d'aquesta manera.

## Ens esforcem per millorar constantment

La comunitat de Rust és jove i RustFest també és un projecte jove. Estarem encantats de rebre qualsevol suggeriment sobre RustFest en qualsevol moment. Si us plau, contacta amb nosaltres a través de [team@rustfest.eu](mailto:team@rustfest.eu).

Si creus que podem millorar qualsevol cosa, si us plau, fes-nos-ho saber i ens hi ocuparem!. Si volguessis col·laborar, si us plau no dubtis a contactar amb nosaltres per a fer-nos saber que vols formar part de l'equip. Sabem que les propostes no són sempre gratuïtes i, per tant, intentarem dedicar esforços i part del pressupost, en la mesura que sigui possible, a la teva proposta.
